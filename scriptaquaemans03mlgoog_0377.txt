CAP. 4—6 ς 13—18. 239

multatio bonorum, miserum exilium3 sed tamen in
omni calamitate retinetur aliquod vestigium libertatis·
Mors denique si proponitur, in libertate moriamur,
carnifex vero et obductio capitis et nomen ipsum
¹crucis absit 'non modo a corpore civium Romanorum,
sed etiam a cogitatione, oculiS, auribus. Harum enim
omnium rerum non solum eventus atque perpessiO,
sed etiam condici0‚ expectatio, mentio ipsa denique
indigna cive Romano atque homine libero est. An
=vero servos nostros horum suppliciorum omnium metu
dominorum benignitas vindicta una liberat3 nos a
verberibus, ab uncO, a crucis denique terrore neque
res gestae neque acta aetas neque vestri honores
vindicabunt? Quam ob rem fateor atque etiam, La-
·biene‚ profiteor et prae me fero te ex illa crudeli,
inportuna, non tribunicia actione, sed regia, meo con-
silio, virtute, auctoritate esse depulsum. Qua tu in
actione quamquam omnia exempla maiorum, omnis
legeS, omnem auctoritatem senatus , omnis religiones
atque auspiciorum publica iura neglexisti, tamen a me
haec in hoc tam exiguo meo tempore non audies3
liberum tempus nobis dabitur ad istam disceptationem.

Nunc de Saturnini crimine ac de clarissimi patrui
tui morte dicemus. Arguis occisum esse a O. Rabirio
L. Saturninum. Et id O. Rabirius multorum testi-
moniis Q. Hortensio copiosissime defendente antea
falsum esse docuit3 ego autem, si mihi esset inte-
grum, susciperem hoc crimen, agnoscerem, confiterer.
Utinam hanc mihi facultatem causa concederet, ut
possem hoc praedicare, O. Rabiri manu L. Saturninum,
hostem populi Romani, interfectum! -- Nihil me
clamor iste commovet, sed consolatur, cum indicat
esse quosdam civis imperitos, sed non 'multos Num·
quam, mihi credite, populus Romanus hic, qui silet,
consulem me fecisset, si vestro clamore perturbatum
iri arbitraretur. Quanto iam levior est adclamatio!
Quin continetis vocem indicem stultitiae vestrae,

17

18

