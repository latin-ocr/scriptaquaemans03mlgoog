20

21

256 IN L. CATILINAM ORATIO Ι.

domi meae te adservarem, rogasti. Cum a me quoque
id responsum tulisses, me nullo modo posse isdem
parietibus tuto esse tecum, qui magno in periculo
essem, quod isdem moenibus contineremur, ad Q. Me
tellum praetorem venisti. A quo repudiatus ad sodalem
tuum, virum optumum, Μ. Metellum, demigrasti3 quem
tu videlicet et ad custodiendum diligentissimum et ad
suspicandum sagacissimum et ad vindicandum fortis-
simum fore putasti. Sed quam longe videtur a car·
cere atque a vinculis abesse debere, qui se ipse iam ιθ
dignum custodia iudicarit! Quae cum ita sint, Cati-
lina, dubitas, si emori aequo animo non potes , abire
in aliquas terras et vitam istam multis suppliciis
iustis debitisque ereptam fugae solitudinique mandare?
‘Refer', inquis, ‘ad senatum’3 id enim postulas et‚1s
si hic ordo [sibi] placere decreverit te ire in exilium,
optemperaturum te esse dicis. Non referam, id quod
abhorret a meis moribuS, et tamen faciam, ut intel·
legas, quid hi de te sentiant. Egredere ex urbe,
Catilina, libera rem publicam metu, in exilium, sim
hanc vocem expectas, proficiscere. Quid est, Catilina?
ecquid attendis, ecquid animadvertis horum silentium?
Patiuntur, tacent. Quid expectas auctoritatem lo·
quentium, quorum voluntatem tacitorum perspicis?²5
At si hoc idem huic adulescenti optimo, P. Sestio‚s1
fortissimo viro, M. Marcello, dixissem, iam mihi con-
suli hoc ipso in templo iure optimo senatus vim et
manus intulisset. De te autem, Catilina, cum quie·
scunt, probant, cum patiuntur, decernunt, cum tacent
clamant, neque hi solum, quorum tibi auctoritas est!t
videlicet cara, vita vilissima, sed etiam illi equites
Romani, honestissimi atque optimi viri, ceterique
fortissimi cives, qui circumstant senatum, quorum
tu et frequentiam videre et studia perspicere et
voces paulo ante exaudire potuisti. Quorum ego ἓ
vix abs te iam diu manus ac tela contineo, eos·
dem facile adducam, ut te haec, quae vastare iam

